===WR-P-P-G-0000713545===
Warmte beweegt zich altijd van een warme plek naar een koude . De moleculen van het warme water zijn beweeglijker dan die van het koude , waardoor het warme water uitzet en in het koude water terechtkomt . Dit verschijnsel heet convectie . Het doet zich in alle vloeistoffen en gassen voor . Meer experimenten vind je in Mijn grote experimentenboek ' , verdeeld door Standaard Uitgeverij .
===WR-P-P-G-0000581378===
SC Beernem kwam tegen buur Daring Ruddervoorde niet verder dan een 0 - 0 gelijkspel . " De teleurstelling was bijzonder groot . We verzuimden de kansen af te werken , zucht voorzitter Yvan Bellaert . " Het duel met leider Westkapelle was nochtans heel hoopgevend . We dachten dat er eindelijk een eind gekomen was aan de magere periode . Of het doek nu gevallen is ? Het wordt moeilijk , maar we moeten ervoor gaan . Ik wil niet de woorden van Marc Degryse in de mond nemen . Toch moet iedereen er blijven in geloven . Er staan nog zes duels op de kalender . Het betekent dat er nog achttien punten te verdienen zijn . Zaak is om zo dicht mogelijk te eindigen . Nestelen we ons uiteindelijk in de topvier , dan is alles mogelijk . Ondanks de tegenvallende resultaten mogen we de moed niet laten zakken . Met een felle eindspurt kunnen we ons seizoen opsmukken . 
===WR-P-P-G-0000622361===
Hongerstakende asielzoekers krijgen geen voorrang bij de behandeling van hun dossier . Anderzijds kunnen zware medische problemen , zoals na een hongerstaking , wel de doorslag geven bij een regularisatie . Bij de bespreking van de nieuwe asielwet in de Kamer somde minister van Binnenlandse Zaken Parick Dewael gisteren de criteria op die hij hanteert om mensen zonder papieren alsnog een verblijfsvergunning te geven . Drie categorieën komen daarvoor in aanmerking . De eerste groep zijn mensen die vier jaar legaal in ons land verblijven , bereid zijn tot integratie en geen gevaar betekenen voor de openbare orde . Voor gezinnen met schoolgaande kinderen volstaan drie jaar verblijf . De tweede groep bestaat uit mensen die door ziekte of fysieke toestand niet meer terugkunnen naar hun land van oorsprong . Tenslotte komen ook mensen in aanmerking " om prangende humanitaire redenen " . Dewael gaf enkele voorbeelden , zoals ouders met een doofstom kind dat alleen Nederlands kan liplezen . De minister ontkende gisteren dat de Dienst Vreemdelingenzaken hongerstakende asielzoekers weer aan het eten wil krijgen met de belofte dat hun asielaanvraag dan welwillend bekeken wordt . Een ambtenaar had dat gesuggereerd na een bezoek aan het asielcentrum van Broechem ( Ranst ) . " Onze minister aanvaardt de chantage van een hongerstaking niet " , zegt de woordvoerder van het kabinet-Dewael . " Maar we manen hen wel aan om met hun actie te stoppen en verduidelijken hen dat hun dossier er geen nadeel van zal ondervinden . "
===WR-P-P-G-0000245876===
De missie van de Verenigde Naties in Congo ( Monuc ) liet gisteren weten dat de belangrijkste rebellenbeweging in Ituri een " akkoord '' heeft gesloten met de Congolese regering . Het gaat om de Mouvement Revolutionaire Congolais ( MRC ) , een amalgaam van milities die jarenlang tegen elkaar hebben gevochten . Tot ze in juni 2005 besloten samen te strijden tegen het regeringsleger . " Het gaat om een belangrijke pacificatie op korte termijn '' , zegt Monuc-woordvoerder Carmine Camerini in de hoofdstad van het district Ituri , Bunia . " De milities beloven corridors zodat ontheemden ( zie hierboven ) kunnen stemmen . '' De VN-boodschap is mogelijk een beetje te optimistisch . De milities in Ituri bestaan uit verschillende fracties . Een ervan , die van Matthieu Ngudjolo , tekende woensdag een handgeschreven akkoord met de Congolese regering waarin ze belooft " de condities te creëren voor een terugkeer naar de vrede '' . De " afgesproken voorwaarden '' bevatten wel een algehele amnestie voor alle leden van de militie en hun opname in het Congolese regeringsleger . De aanleiding tot het VN-optimisme is vooral een brief van een andere fractie , de FPRI van " brigadegeneraal Cobra '' , die ten zuiden van Bunia zijn machtsbasis heeft . In die handgeschreven brief beloofde Cobra gisteren dat " de verkiezingen normaal zullen verlopen '' . Met een derde fractie , die van Peter Karim , die in juni zeven Nepalese VN-blauwhelmen ontvoerde en weer vrijliet , lopen de onderhandelingen nog . Marti Waals van de ngo Memisa meent in Bunia dat de twee verklaringen " een stap in de goede richting zijn '' . " Maar over de echte ontmanteling van de milities wordt nog altijd onderhandeld '' , zegt Waals . " En zo blijven ze nog altijd een bedreiging , ook na de verkiezingen . ' De districtscommissaris van Ituri , Petronille Vaweka , is scherper . Vaweka , die zelf geregeld in de heuvels gaat onderhandelen met de milities , zegt dat ze voorlopig " geen boodschap '' heeft aan de brieven van de milities . " Dat de verkiezingen nu kalm zouden verlopen , is een typisch Europese conclusie . Ituri is zo gepolariseerd dat morgen alles kan gebeuren . Er staan hier altijd een paar kleine gekken klaar om daarbij een handje te helpen. '' 
===WR-P-P-G-0000068788===
Cancún is een tropisch vakantieparadijs bij Yucatán in de baai van Mexico . Op dit afgelegen luxe-eiland moet volgende maand blijken of de Wereldhandelsorganisatie ( WTO ) in staat is de slepende ronde van internationale handelsliberalisatie door te zetten . Met de onderhandelingen voor deze zogenoemde Doha-ronde ( in 2001 begonnen in Doha , de hoofdstad van de Golfstaat Qatar ) wil het maar niet vlotten . In de welvarende landen is de politieke wil om er iets van te maken , gering . Politieke leiders hebben andere onderwerpen aan hun hoofd dan technische handelsdossiers . En ook al is afgesproken dat deze handelsronde in het teken van de ontwikkelingslanden komt te staan , door de protestacties van antiglobaliseerders heeft handelsliberalisatie een negatieve bijklank gekregen . Ten onrechte , want de welvaartswinst door vrijmaking van de wereldhandel is groot - ook voor ontwikkelingslanden . Centraal in de Doha-ronde staat de liberalisatie van de handel in landbouwproducten . Hier moet de doorbraak komen van de twee grootste agrarische handelsblokken in de wereld , de Verenigde Staten en de Europese Unie . Zij houden met vele tientallen miljarden overheidssubsidies aan hun landbouwsector in de vorm van productiesteun , exportsubsidies en importheffingen de grootste verstoringen van de wereldhandel in agrarische producten in stand . Beducht voor de politieke en economische macht van het agrarische ` groene front ' zijn de VS en de EU - alsmede andere grote subsidiënten zoals Japan , Noorwegen en Zwitersland - zeer terughoudend om hun landbouwsteun te verminderen . De vorige handelsronde liep in 1989 vast op de tegenstellingen tussen de VS en Europa over het landbouwbeleid en het onderwerp werd toen naar de toekomst geschoven . Het afgelopen jaar zijn er tegenstrijdige bewegingen geweest . De VS , die altijd het hardst roepen om afschaffing van alle agrarische subsidies , verhoogden vorig jaar hun landbouwsteun aanzienlijk ; in juni besloot de EU het Europese landbouwbeleid juist te herzien door de steun te verleggen van de productie naar de inkomens van de boeren . Het raamakkoord over vermindering van de landbouwsubsidies dat de handelsvertegenwoordigers van de VS en de EU gisteren hebben bereikt , is daarom een belangrijk signaal . Een gemeenschappelijk standpunt van de twee grootste handelsblokken opent de weg naar een doorbraak als alle 146 lidstaten van de WTO volgende maand in Cancún bijeenkomen - en vervolgens naar een succesvolle afsluiting van de complete Doha-ronde in 2005 . Maar handelsdossiers zijn taai en dat geldt zeker voor landbouwkwesties . De EU en VS zijn bovendien vaag in wat ze zijn overeengekomen : geen concrete cijfers of doelstellingen , maar toezeggingen om exportsubsidies te verminderen en om markttoegang voor agrarische exporten uit arme ontwikkelingslanden te vergroten . Dit biedt ruimte om te onderhandelen met de invloedrijke ontwikkelingslanden in de WTO zoals China , India en Brazilië . En er moet meer gebeuren , want belangrijke beschermde producten als katoen en tabak ( VS ) en suiker ( EU ) vallen vooralsnog buiten de Europese en Amerikaanse agrarische hervormingsplannen . De Doha-ronde gaat ook over andere lastige handelskwesties , zoals intellectuele eigendomsrechten en goedkopere medicijnen voor ontwikkelingslanden , waarover nog geen stap vooruitgang is geboekt . Maar essentieel is dat de landbouwkwestie wordt opgelost . Nu de twee grootste agrarische exportblokken een beginselakkoord hebben bereikt , kan de WTO in Cancún de hoognodige impuls aan de Doha-ronde geven .
