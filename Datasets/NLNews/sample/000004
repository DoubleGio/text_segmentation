===WR-P-P-G-0000544448===
Manets beroemde schilderij ' Dejeuner sur l'herbe ' werd dit jaar plots een tableau vivant . Werkten mee : een onbekende schone , de bevlogen kunstenaar Panamarenko en de even bevlogen redenaar én levenskunstenaar Herman De Croo . De verschillen met het origineel zijn niettemin talrijk . Zo was de oorspronkelijke schone nog schaarser gekleed , en had de Panamarenko van toen een baardje . Op de achtergrond ontbreekt een badende vrouw en ook van een picknickmand is geen spoor . En waar is de wandelstok van het personage dat Herman De Croo uitbeeldt ? Zou dat de ijdelheid van de eerste burger van het land zijn...?Foto Ronny De Coster
===WR-P-P-G-0000513174===
Deze Fender Stratocaster is vooral veel waard door de beroemde handtekeningen die erop staan : krabbels van Eric Clapton , Mick Jagger , Pete Townsend , Paul McCartney , Sting , Liam Gallagher en Bryan Adams . De gitaar werd in november 2005 in Qatar verkocht , op een society-evenement met beroemde gasten zoals Bill Clinton . Deze unieke beha van lingeriemerk Victoria's Secret is 11,6 miljoen euro waard je krijgt er wel het bijbehorende slipje bij . Het stukje onderkleding is versierd met 1.300 edelstenen , waaronder bloedrode robijnen en een handvol handgesneden diamanten . Twee sneetjes toast met wat vlees en garnering ertussen . Maar niet zomaar wat hamburgervlees : een sneetje wagyu-rundvlees , ongeveer 1.000 euro per kilo waard . De garnering van deze luxehamburger bestaat uit verse foie gras , mayonaise van zwarte truffels , rode peper en raketsla . Wie zijn tanden wil zetten in deze dure snack moet naar een van de Selfridges-warenhuizen in Engeland . Deze duurste bruidstaart ooit is bezet met honderden diamanten . Ze is een ontwerp van de Amerikaanse juweliersketen Mimi So en banketbakker Nahid uit Beverly Hills . Ze werd tentoongesteld op een bruidsshow op Rodeo Drive in Beverly Hills , omringd door een meute bodyguards . BRUSSEL Een hap van een hamburger van 85 euro , een trek aan een sigaar van 364 euro ... : niet weggelegd voor gewone stervelingen zoals u en ik , maar leuk speelgoed voor de allerrijksten . Een overzichtje van de duurste ' hebbedingen ' ter wereld . Vooral niet op het prijskaartje letten . 
===WR-P-P-G-0000668233===
Morgen heeft een kwartier voor de aftrap van de thuismatch tegen AA Gent het jaarlijkse jeugddefilé van RC Genk plaats . Een honderdtal begeleiders en 220 jongeren verzamelen in een geometrische opstelling rond de middenstip . Enkele jeugdtrainers zijn oud-profvoetballers : Roland Janssen ( U17 ) , Marc Emmers ( U16 ) , Domenico Olivieri ( U15 ) en Eric Reynders ( U10 ) . Vlak voor het begin van de match krijgt Hans Cornelis een reuzenbeer . Zijn vriendin Sofie beviel maandag immers van een zoontje , Maxim . In de studio van KRC Radio is ex-Buffalo Vital Borkelmans te gast . De Maaslander tipt op een overwinning van Genk . 
===WR-P-P-G-0000231379===
DE blekerij Alsberghe-Van Oost werd in 1879 opgericht , maar sloot in de jaren zeventig de deuren . Sindsdien staat het complex te verkrotten , maar de jongste maanden loopt de situatie de spuigaten uit . Alsmaar meer mensen dumpen hun afval rondom de verlaten fabrieksgebouwen . " Het lijkt wel een vuilnisbelt '' , zegt gemeenteraadslid Paul Goossens ( CD&V ) . " De visuele vervuiling is er ten top gedreven . Het vuilnis hoopt zich op en de muren van de vroegere fabriek staan op instorten . Nochtans zijn er heel wat kinderen uit de buurt die spelen rondom of zelfs op de terreinen . De site Alsberghe-Van Oost mag dan wel privé-gebied zijn , volgens mij is de openbare gezondheid in gevaar . '' Frank Beke ( SP.A ) , de burgemeester van Gent , stuurde de cel Openbare Veiligheid op de terreinen af . " Ik wacht nog op het verslag van de cel '' , zegt Beke . " Wel is het zo dat er al sinds 2002 een burgemeestersbevel is waarin staat dat alle toegangen tot de terreinen afgesloten moeten zijn . Wij zullen nagaan of dat nog altijd het geval is . Als uit het verslag van Openbare Veiligheid blijkt dat er gevaar is , zullen we zeker ingrijpen . '' De voormalige fabrieksgebouwen Alsberghe-Van Oost moeten binnenkort plaatsmaken voor een woonwijk met ongeveer 350 woningen , maar ook met kantoren , winkels en een parkeergebouw . Waardevolle en beschermde gebouwen van de vroegere blekerij blijven behouden . De andere panden gaan tegen de vlakte . De sloop zou normaal gezien deze maand al gebeuren , maar problemen met offertes van sloopbedrijven hebben vertraging veroorzaakt . De eigenaar van de gebouwen maakt zich sterk dat hij ten laatste tegen eind mei met de werkzaamheden kan beginnen. 
