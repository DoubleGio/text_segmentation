===WR-P-P-G-0000723028===
" De tiende wereldtitel motorcross van Stefan Everts . Afscheid nemen met zo een prestatie is uniek . " " De winst op het officieuze wereldkampioenschap judo in Parijs . Vooral het gegeven dat ik de laatste zes kampen met ippon won , maakte de winst intens . " " Ik zou me graag tot Europees kampioen kronen op het EK in het Servische Belgrado en op het podium staan op het wereldkampioenschap in het Braziliaanse Rio De Janeiro . "
===WR-P-P-G-0000576820===
Tot begin juni worden de roltrappen in het metrostation Naamsepoort vervangen . De oude roltrappen zijn in dienst sinds 1969 . De nieuwe roltrappen hebben een langere aanloop van drie treden en zijn uitgerust met een nieuw detectiesysteem in geval van problemen . Om het station te verlaten of te betreden moeten reizigers de kleine trap nemen of de nieuwe roltrappen gebruiken via de Bolwerksquare . In het station worden ook drie nieuwe liften geplaatst en komen er fietsgoten tot aan de perrons . Daarna komt het station Sint-Katelijne aan de beurt . 
===WR-P-P-G-0000651695===
Sportwagenconstructeur Porsche gaat opnieuw een Targa-model bouwen . Net als zijn voorganger heeft de Porsche 911 Targa een groot glazen dak dat met twee elektrische motoren in een paar seconden 50 cm open schuift . De open Porsche zal bij de lancering uitsluitend met vierwielaandrijving worden verkocht . Er is keuze uit twee motoren : de 3.6 van 325 pk of de 3.8 van 355 pk . Het snelste model spurt in 4,9 seconden naar 100 km per uur en haalt een top van 280 km per uur . De nieuwe Targa is in het najaar verkrijgbaar . Zijn prijs zal rond 90.000 euro schommelen . Op de foto het model uit 2001 . ( JMB ) Meer dan honderd exemplaren zijn er al verkocht van de ruim 1 miljoen euro dure Bugatti Veyron . De Veyron is een van 's werelds snelste bolides met een zestiencilinder motor die 1001 pk krachtig is . Het dochtermerk van de Volkswagengroep plant de productie van 300 wagens tegen een tempo van maximum tachtig stuks per jaar . In de Verenigde Staten waar hij 1,4 miljoen dollar kost , loopt de verkoop echter minder goed dan werd verwacht . VW zou op elke geproduceerde Veyron verlies maken . ( JMB ) Mitsubishi presenteert een lichte hybride bedrijfswagen voor de Japanse markt . De Canter Eco Hybride is de eerste bestelwagen die beantwoordt aan de emissienormen voor uitlaatgassen die vanaf augustus 2007 van kracht worden . De combinatie van een 3.0 dieselmotor van 92 kW met een elektromotor van 35 kW maakt de Mitsubishi volgens de constructeur 20 procent zuiniger . De constructeur Mitsubishi Fuso Truck & Bus Corporation is voor 8 procent in handen van DaimlerChrysler . ( JMB ) In het voorjaar 2007 wordt het eerste breakmodel van de Dacia Logan verwacht . Een studiemodel Dacia Steppe kon al op vorige salons worden bewonderd . De combi van het Roemeense merk , onder de hoede van Renault , zal 4,47 meter lang zijn en zou tegen een knalprijs van slechts 8.500 euro in de basisversie worden aangeboden . Als de auto ook in ons land wordt verkocht zal hij , net zoals het vierdeursmodel , iets ruimer zijn uitgerust met onder andere stuurbekrachtiging en twee airbags . De Dacia break zal tegen meerprijs ook met zeven stoelen te koop zijn . ( JMB ) Mercedes zou aanvankelijk stoppen met de productie van de Sportcoupé , een driedeursmodel op basis van de Mercedes C , maar nu zal het model voort worden gebouwd in de Braziliaanse fabriek van de Duitse constructeur . In de assemblagefabriek van Juiz de Fora wordt de productie van de Sportcoupé begin 2007 gestart . Het bedrijf bouwde ook al het C-model voor de Noord-Amerikaanse markt . Mercedes wil met deze beslissing productiecapaciteit vrijmaken voor de bouw van het toekomstige nieuwe C-limousine in de hoofdfabriek in het Duitse Sindelfingen . 
===WR-P-P-G-0000210127===
' Komaan Frank . Ge gaat ons nu toch niet in de steek laten , één jaar voor de verkiezingen ? " Zomer 1999 . Binnen de muren van het Gentse stadhuis heerst onrust , maar burgemeester Beke is niet te vermurwen : hij zet er een punt achter . Zo niet meteen , dan toch volgend jaar . Dan moet de partij maar een andere kandidaat-burgemeester zoeken . De verkiezingen van 13 juni hebben zijn vertrouwen ondermijnd , na wat sowieso al vier barre jaren zijn geweest . De socialisten delen in heel Vlaanderen in de dioxineklappen , terwijl Verhofstadt het land verovert . Als kandidaat-opvolger voor het Vlaams Parlement haalt Beke , sinds 1995 burgemeester , amper 770 voorkeurstemmen . Zijn eerste schepen Sas van Rouveroij krijgt er als lijstduwer van de VLD drie keer meer . ' Van Rouveroij is de echte burgemeester ' , kopten de kranten . De Gentse edities , want daarbuiten heeft in die tijd niemand van Frank Beke gehoord . " Ik stapte op als kabinetschef " , herinnert Frank Van Massenhove zich . " Omdat ik ervan overtuigd was dat hij er de brui aan gaf . Beke is een koppige man die niet terugkomt op zijn beslissingen . " Frank Beke staat bekend als een twijfelaar , gaat daar zelfs prat op . Maar hij verafschuwt de vertwijfeling en hakt dus knopen door . Niet zo in 1999 . Nadat zijn entourage hem al snel overgehaald heeft om minstens zijn ambtstermijn uit te doen , blijft hij twee volle maanden tobben . " Dat was geen twijfel meer . Dat was zijn gebrek aan zelfvertrouwen " , zegt compagnon de route Luc Van den Bossche . " Hij zag in die verkiezingen het bewijs dat hij het niet goed had gedaan als burgemeester . Onzin natuurlijk , want het ging over een ander bestuursniveau , waarvoor Beke nooit écht kandidaat is geweest . Hij had daarvoor geen enkele ambitie en dat wisten de Gentenaars . " Doet Frank Beke het of doet ie het niet ? Zes jaar later , in de aanloop naar de gemeenteraadsverkiezingen van 2006 , is het een vraag die heel Vlaanderen beroert . Beke is na zijn eclatante verkiezingsoverwinning in 2000 , met ruim 20.000 voorkeurstemmen , uitgegroeid tot een icoon : hij is de modelburgemeester , de minzame vaderfiguur die van zijn stad een plaatje heeft gemaakt en die dankzij een gedegen en franjeloos beleid het VB op de knieën heeft gekregen . Legendarisch is de bede van Leuvenaar Louis Tobback , die op zijn blote knieën op bedevaart naar Gent wil , als Beke zichzelf maar opvolgt . Maar deze keer laat de burgemeester zich niet ompraten . Zijn gezondheid gaat voor , en hij is bang voor het ritje te veel . Heel even laat hij uitschijnen dat hij er toch nog één keer voor gaat , maar lang duurt dat niet . Van den Bossche : " We wilden dat hij op 8 oktober de lijst zou trekken , om de stemmen binnen te halen . Daarna kon hij de fakkel doorgeven . De mensen zouden dat wel begrijpen . Maar hij wilde niet . Dat was niet eerlijk , vond hij . Beke ten voeten uit . " Rechtlijnig en principieel , zoals hij volgens vriend en vijand altijd is geweest . Hoewel de figuur Frank Beke inmiddels mythische proporties heeft aangenomen , de mens is geen haar veranderd . Hij is gegroeid in zijn rol , dat wel , maar tegelijk is hij de rustige teamspeler gebleven die zijn schepenen de ruimte geeft om hun ding te doen . " Hij had altijd een stevige dossierkennis , maar hij heeft zich nooit geprofileerd " , zegt generatiegenoot en gewezen gouverneur Herman Balthazar . En hoewel de meeste schepenen die onder Beke hebben gediend dat als een sterk punt zien , beschouwen anderen het als een zwakte . " Beke is geen sterke leidersfiguur " , wordt hier en daar gefluisterd . " Nooit had hij een uitgesproken mening . " " Hij is geen dictator " , nuanceert gewezen VLD-schepen Fientje Moerman . " Voor hem was de ploeg belangrijk . " Van Rouveroij valt haar bij : " Hij is geen politieke aristocraat geworden omdat hij toevallig burgemeester was . Dat maakt hem zo groot : hij heeft zijn positie nooit gebruikt vanuit een machtsdenken . Hij heeft ze ten dienste gesteld van Gent , zijn schepenen en zijn idealen . Hij was de dirigent die de solisten liet schitteren . " Een woest politiek beest heeft er in hem nooit geschuild , maar één keer laat Beke zijn tanden zien . Het is oktober 1994 . In een suite van het Novotel , in de schaduw van het stadhuis , wacht hij met van Rouveroij op de definitieve verkiezingsresultaten . Paars gaat na de periode-Temmerman voor een tweede termijn , een van hun tweeën zal die avond buitenkomen als burgemeester . Luc Van den Bossche en Guy Verhofstadt kijken als nationale zwaargewichten over de schouder mee . De socialisten doen het sinds de eerste zwarte zondag in 1991 niet bijster goed , terwijl de piepjonge VLD op wolken leeft . Maar wanneer Beke naar het Novotel trekt , ziet het er volgens de eerste prognoses goed uit . " Het is toch niet mogelijk dat ik burgemeester word ? " , laat hij zich ontvallen . " Die bescheidenheid ! " Freya Van den Bossche heeft Beke gekend als medewerkster op zijn kabinet en als schepen . " Hij is de meest bescheiden mens die ik ken . Hij kon zich gewoon niet inbeelden dat iemand op hem zou stemmen . " Maar die dag was bescheidenheid gepast . Naarmate de avond vordert lopen de resultaten van de telbureaus binnen . En met elk nieuw cijfer smelt de voorsprong van de socialisten verder weg . Van Rouveroij krijgt hoop , voor Beke is de spanning niet te harden . Met nog tien bureaus te gaan is de kloof kleiner dan 200 stemmen . En dan valt het verdict : de SP wint , met 136 stemmen . De partij verliest drie zetels , de VLD wint er één en komt op gelijke hoogte . Van Rouveroij heeft duizend voorkeurstemmen meer dan Beke , maar de afspraak is dat de grootste partij de burgemeester levert . Van Rouveroij trekt zich even terug met Verhofstadt . Het is het proberen waard , vinden ze , en ze stellen de vraag . Eén keer : " In zetels zijn we even groot . Wat doen we nu ? " Beke verpinkt niet en eist de sjerp op . Van Rouveroij houdt woord en antwoordt gemeend : " Gefeliciteerd " . Dat Frank Beke die dag de socialistische lijst trok was voor insiders de logica zelve , maar voor de buitenwacht was hij in het beste geval de wat houterige en lichtjes afstandelijke schepen van Openbare Werken . " Voor mij was hij gewoon Frank , onze ongelooflijk vriendelijke buurman " , zegt columnist Patrick De Witte , alias ( pdw ) . " Pas later heb ik heb ik me gerealiseerd dat hij ook een bevlogen politicus was . Dat was aan hem niet te merken . " " Hij zocht de media niet op , hij deed rustig zijn werk als schepen " , herinnert Karel Van Keymeulen van De Gentenaar zich . " Niemand twijfelde aan zijn capaciteiten of werklust , maar hij had niet het charisma van een leider . Hij was de wat verlegen linkse intellectueel van wie je niet meteen je lijsttrekker zou maken . " Beke was op dat moment al zo'n dertig jaar erg actief in de socialistische beweging . Als apothekerszoon groeide hij op in de buurt van het Rabot , een arbeiderswijk in hartje Gent . Als student Germaanse sloot hij zich op zijn 17de aan bij de socialistische studenten . De Mutualiteit van Jonge Arbeiders ( MJA ) , de socialistische jonge wacht , een rits culturele verenigingen , Beke doorliep ze allemaal , om op zijn 19de lid te worden van de toen nog unitaire BSP . Het waren de jaren der contestatie , en hoewel Beke zelf nooit lange haren of olifantenpijpen heeft gedragen , waaide de wind van de vernieuwing ook door Gent en door de geledingen van de socialistische beweging . " In de partij uitte zich dat in een gevecht voor een scherpere linkse profilering " , weet Balthazar . " Erbuiten had je de anti-atoommarsen , die jongeren over de partijgrenzen heen samenbracht . Van die atmosfeer proefde Beke al als vrij jong ventje . Dat heeft hem getekend , hij is altijd een heel principieel politicus gebleven . " Als jaren later de antiglobalisten in Gent willen betogen tegen een EU-top , ziet Beke er persoonlijk op toe dat die protestmars kan doorgaan , ook al heeft de beweging last van gewelddadige elementen . De Gentse ordediensten zijn niet happig , maar Beke zwicht niet : " Als de betoging verboden wordt , ben ik de eerste die op de Vrijdagmarkt gaat betogen voor de vrijheid van meningsuiting " . Beke verslindt de geschriften van de linkse ideologen - ' Niet dat ik die theorieën nog kan navertellen , maar het vormt wel de basis van je politieke praktijk ' - en reisde naar Vietnam , Albanië , Cuba en later zelfs naar China . " De landen waar ze met socialistische of communistische systemen experimenteren . Uiteindelijk leer je daar niets uit , behalve dan dat het niet evident is om bepaalde concepten in de praktijk om te zetten . " Kortom , Beke ontpopt zich niet tot de grote revolutionair , maar hij ontwikkelt in die jaren zestig en zeventig wel een scherp links referentiekader . Pikant detail : als zijn partijgenoten hem tijdens de crisis in 1999 toch kunnen overtuigen om in 2000 op de lijst te staan , heeft dat veel te maken met de vergevorderde gesprekken over een progressief kartel met Agalev . Luc Van den Bossche bood Vera Dua de helft van de plaatsen op de lijst aan , Beke was erg opgezet met het vooruitzicht op samenwerking . Wanneer Dua wordt teruggefloten door haar militanten , is Beke vastbesloten de groenen lik op stuk te geven . " Beke was van in het begin al groener dan veel Agalevers " , zegt Daniël Termont . Diezelfde Termont herinnert zich ook hoe Beke in die vroege jaren urenlang over het socialisme kon discussiëren . " Op een avond zaten we op café op de Brabantdam " , vertelt Daniël Termont . " Toen we goed beschonken buiten kwamen passeerde er tot onze grote schrik een tram . Het was klaar , merkten we nu pas . Zo druk waren we de wereld aan het verbeteren . " Toch zou het nog jaren duren vooraleer Beke een politiek mandaat opneemt . Ondertussen is hij als jongeman aan de slag als leraar , en als pasgehuwde gaat hij aan de Clementinalaan wonen , waar ook ene Luc Van den Bossche zijn advocatenpraktijk heeft gevestigd . Van den Bossche is een van de jonge wolven die in de jaren zeventig het oude socialistische bastion op zijn grondvesten doet daveren . Als de nationale partijtop de partij van Mobutu uitnodigt op een partijcongres , zit het spel op de wagen . Van den Bossche schopt op het congres keet met een uitval naar de Zaïrese dictator , maar ook Frank Beke laat zich niet onbetuigd . Want als zijn lokale afdeling een standpunt moet bepalen over de kwestie , werpt hij tijdens een hevige discussie woedend zijn partijkaart op de grond en verlaat het lokaal . " Hoe minzaam Beke ook is , hij is trouw aan zijn opvattingen " , blikt Gilbert Temmerman terug . Diezelfde Temmerman was het die voor de generatie-Van den Bossche het oude , verstarde socialisme incarneerde . " Hij was de grote man in de Gentse afdeling , maar in Brussel rees de ster van Van den Bossche " , zegt Balthazar . " Beke werd in Gent een exponent van die vernieuwing . " Van den Bossche neemt Beke op sleeptouw , vraagt hem verantwoordelijkheid te nemen bij de Jongsocialisten , haalt hem uiteindelijk naar de Keizerslaan in Brussel , waar hij vormingsmedewerker wordt van de BSP . Maar dat is later , dit zijn de jaren waarin Beke met een diaprojector van volkshuis naar ' germinal ' trekt om in heel Vlaanderen de kameraden bij te scholen . " Ik heb het als jong ventje nog meegemaakt " , zegt Luk De Bruyker van theater Taptoe , die de Gentse politiek middels zijn alter ego Pierke Pierlala al jaren van een satirische noot voorziet . " In mijn ogen is hij altijd die sociaal-geëngageerde vormingsmedewerker gebleven . " " De meeste cursussen die we gaven gingen over lokaal beleid " , herinnert Beke zich . " Dat scherpte mijn appetijt . " Kijk , stilaan groeit ook bij Frank Beke de honger naar een echt mandaat , zeker wanneer hij begin jaren tachtig een tijdlang persattaché is bij de socialistische schepenen . Maar opnieuw is het Van den Bossche die Beke over de streep trekt om zich in 1982 kandidaat te stellen voor de gemeenteraad , met de inmiddels beroemde woorden : " Of gaat ge het onnozelaarke blijven uithangen ? " Beke wordt dat jaar 36 . " Hij was actief in alle cenakels van de partij , maar hij had niet meer ambitie dan als militant zijn mening kenbaar te maken " , zegt Van den Bossche . " Hij was nochtans degene die ambitie moest hebben . Er waren bietekwieten die zeventien klassen lager speelden en zich wel lieten verkiezen . Hij heeft af en toe wat stampen nodig gehad , maar die heb ik hem met plezier gegeven . " Beke komt in de oppositie terecht , in een legendarische fractie . Tijdens de nationale regeringsvorming hadden Wilfried Martens en Willy De Clercq ook een deal voor Gent beklonken , waardoor de CVP haar woord brak en niet met de socialisten maar met de liberalen in zee ging . " Gilbert Temmerman , uittredend schepen , schoot in een colère waar hij nooit meer uitgekomen is " , vertelt Balthazar . Hij ontpopte zich tot een keihard oppositieleider , met in zijn rangen mannen als Piet Van Eeckhaut , de jonge Daniël Termont en dus ook Frank Beke . Het nieuwe gemeenteraadslid mocht af en toe tussenkomen op thema's als onderwijs , en hij viel meteen op . " Wij gingen toen al naar de gemeenteraad luisteren " , zegt Karin Temmerman , nicht van en vandaag zelf schepen . " Frank was de man die zich onderscheidde met zijn dossierkennis , zijn diepe stem en zijn mooi Nederlands . Toen al werd duidelijk dat hij de natuurlijke opvolger van mijn oom zou worden . " Karel Van Keymeulen ziet het precies zo : " Temmerman ging hem al snel als zijn tweede man beschouwen , ook al behoorde Beke tot de clan van Van den Bossche . " Het wij-zijgevoel dat de oppositiebanken beheerste speelde daar een rol in , maar ook zijn zachte persoonlijkheid en zijn redelijkheid maakten Beke aanvaardbaar voor Temmerman . " Daar heeft Beke de stiel geleerd " , weet Gilbert Temmerman . Temmerman droeg er zijn steentje toe bij , door tijdens de zittingen op tijd en stond spiekbriefjes door te schuiven naar Beke , met aanmoedigingen of terechtwijzingen , al naargelang . " Ik was streng , iedereen moest zijn werk doen " , zegt Temmerman . " Met één doel : de CVP uit het college bonjouren . " Het loont , want na de verkiezingen van 1988 wordt Gilbert Temmerman burgemeester van een paars college . En het wekt geen verwondering dat Frank Beke schepen wordt . " Ook daar toonde hij een grote inzet " , herinnert Temmerman zich . " Hij heeft de stadsvernieuwing op gang getrokken die Gent gemaakt heeft tot wat het vandaag is . Zij het samen met de schepen van Financiën , want voor stadsvernieuwing heb je geld nodig . " En wie was die schepen ? Sas van Rouveroij , de man met wie Beke tot vandaag een uiterst succesvolle tandem vormt . " Frank toonde zich meteen een politicus die voor rede vatbaar is " , zegt van Rouveroij over die periode . " Hij had een ellenlang verlanglijstje van werken , maar hij besefte als geen ander dat de rekening moest kloppen . " Voor vriend Jef Geeraerts is dat laatste een van de kwaliteiten die hem later als burgemeester zo groot heeft gemaakt . " Geen Antwerpse flamboyance bij Beke . Hij beheerde de kas met een calvinistische zuinigheid . Eerlijk en integer " Hoewel zijn volgende confrontatie met de kiezer in 1994 maar een erg nipte overwinning oplevert , heeft schepen Beke inmiddels de kiemen voor zijn latere populariteit gezaaid . Van meet af is hij de politicus die dicht bij de mensen staat . Over elke straat die wordt heraangelegd of elk pleintje dat wordt verfraaid gaat hij met de buurtbewoners praten . In het perfecte Gents dat hij aan zijn jongensjaren heeft overgehouden . " Frank Beke is iemand die in vlekkeloos Nederlands een intellectuele discussie kan voeren , maar even gemakkelijk vertelt hij in plat Gents een schuine mop aan een arbeider uit de Muide " , vat Karin Temmerman samen . De overlegcultuur wordt de rode draad in zijn bewind als burgemeester , maar om echt met de twee voeten in de Gentse realiteit te staan schakelt hij nog een versnelling hoger . " Het zijn de zaterdagmiddagwandelingen die hem populair hebben gemaakt " , zegt Van Keymeulen . " Mensen appreciëren het om buiten verkiezingstijd een politicus over de vloer te krijgen . Beke heeft een grote geloofwaardigheid opgebouwd in tijden dat mensen steeds meer gingen twijfelen aan politici . " Week na week , jaar na jaar ging Beke vooral in de volkswijken van Gent van deur tot deur . " Dat was geen imagebuilding " , zegt Patrick De Witte . " Beke deed dat graag . " Luk De Bruyker : " Ik heb het vaak meegemaakt dat hij om twee uur aanzette , terwijl het buiten regende en hij het elders veel gezelliger kon hebben . Maar hij maakte daar geen woorden aan vuil , hij deed het gewoon . Ik hoef er geen tekeninkje bij te maken dat zo'n burgemeester de verzuring tegengaat . " Als het VB in 2003 in Gent voor het eerst tot stilstand wordt gebracht , zoomen de nationale media in op Frank Beke en is de heiligverklaring bijna vanzelfsprekend . " Hij neemt de mensen au sérieux " , zegt schepen Karin Temmerman . " Hoe banaal hun probleem ook mag lijken . " Zo bijvoorbeeld die keer dat een vrouw hem om vijf uur uit zijn bed belde , omdat luidruchtige vogels haar uit haar slaap hielden . " Beke loste het probleem in een handomdraai op " , zegt gewezen kabinetschef Van Massenhove . " Hij belde haar persoonlijk om dat te melden ... om vijf uur 's ochtends . Niet dat hij een wraakzuchtig man is , hij vond dat gewoon grappig . " Hoe gereserveerd de burgemeester ook mag overkomen op wie hem niet kent , hij is iemand die graag lacht . Iemand ook die best graag van het leven geniet . Karin Temmerman : " Hij drinkt graag een pint . Tijdens de Gentse Feesten heeft hij niet veel nodig om recht te staan en aan het zingen te gaan . " Luk De Bruyker : " Ik herinner me een voorstelling met het Spelleke van drei kluiten ( satirisch poppenspel , GoV ) . Beke kwam kijken en bleef achteraf met een paar bekenden hangen . Hij nam de boel over en begon zelf een voorstelling te geven . Er zijn er weinig die zo veel scabreuze Gentse liederen kennen als Frank Beke . " Maar Beke is evengoed een liefhebber van de hoge kunsten . Een stevig Duits boek of een klassiek concert , ook dat brengt hem in vervoering . " Die interesse is oprecht " , zegt Jef Geeraerts . " Hij zal nooit zomaar zeggen : ' Dat is een goed boek . ' Nee , hij zegt waarom hij het goed vindt en welke passages hem geraakt hebben . En een concert is voor hem geen mondaine gelegenheid . " Niemand die er zich over verbaasde toen hij in 1995 , na een jaar burgemeesterschap , ook Cultuur overnam toen schepen Dany Vandenbossche naar het parlement trok . Maar Beke onderschatte de taak , en het werd meteen de enige smet op zijn blazoen . " Een ramp was het " , zegt De Bruyker . " Hij was nauwelijks aanspreekbaar voor de cultuursector . Begrijpelijk , dat wel , hij was ook burgemeester . " Anderen nuanceren en zeggen dat Beke de verdienste heeft dat hij door zijn voortdurende aandacht de weg bereid heeft voor een " culturele mentaliteit " die van Gent een bruisende stad heeft gemaakt . " En het SMAK is er gekomen " , juicht kunstpaus Jan Hoet nog steeds . " Beke heeft zijn ideeën altijd consequent vertaald naar het beleid . Zijn voorgangers droomden , hij deed het . " Het waren moeilijke jaren voor Beke , die moest functioneren met een erg nipt overwicht en enkele grote liberale ego's in zijn college . De achterban morde dat de VLD te veel in de pap te brokken kreeg , voor de buitenwereld was hij vooralsnog de grijze muis . Pas in zijn tweede termijn , vooruitgestuwd door 20.000 kiezers , groeide hij uit tot de ' grote meneer ' die hij vandaag is . De doortastende burgemeester , die zonder kuiperijen consequent zijn lijn volgt en anderen laat scoren in de plaats van ze tegen de schenen te schoppen . Die heel dicht bij de mensen staat en tegelijk genoeg afstand en integriteit aan de dag legt om niet in cliëntelisme te vervallen . Is dat het geheim van de mythe Beke ? Allicht speelt de aanzwellende lofzang aan zijn adres een even doorslaggevende rol . Luc Van den Bossche : " Inderdaad , op een bepaald moment wordt het bon ton om te zeggen dat hij het goed doet . " Dochter Freya : " Ik heb nagedacht over zijn kleine kantjes , maar eerlijk , die zijn er niet . Hij is het soort mens dat je zelf wil zijn. " ( pdw ) : " Ik kan met de beste wil van de wereld geen slecht woord over hem verzinnen . Ik vind het zelf vervelend . " Geeraerts : " Ik kan geen ondeugd van hem noemen . " De doorsnee-Gentenaar ziet het net zo , gelooft Van Keymeulen . " ' Beke is een brave mens ' , zegt die . Niet : ' Het is ne politieker . ' Dat zegt alles . Ze dragen hem op handen . " Alleen Pierke Pierlala treurt erom , zegt De Bruyker . " Voor Pierke is Beke een saaie figuur . Hij heeft een bijna smetteloos parcours gereden . Als mens ga ik hem missen , maar als satiricus zie ik met veel genoegen zijn opvolger het toneel betreden . " 8 oktober 2006 . De stemmen zijn geteld en al wat socialistisch is in Gent zakt af naar De Cirk in de Zebrastraat , waar het feestje op gang komt . Zo ook Beke , die wordt onthaald op een minutenlange ovatie . " Hij stond kapot te gaan , want daar houdt hij helemaal niet van " , zegt Van Massenhove . " Je zag hem angstvallig rondkijken en denken : ' Waar zit Daniël Termont ? ' Het verwarmt zijn hart , maar genieten doet hij niet . Nee , Beke zal met plezier in de anonimiteit verdwijnen . " Ik heb nagedacht over zijn kleine kantjes , maar eerlijk , die zijn er niet . Hij is het soort mens dat je zelf wil zijn Geen Antwerpse flamboyance bij Beke . Hij beheerde de kas met een calvinistische zuinigheid Hij neemt de mensen au sérieux . Hoe banaal hun probleem ook mag lijken Hij had altijd een stevige dossierkennis , maar hij heeft zich nooit geprofileerd Hij is geen dictator . Voor hem was de ploeg belangrijk Hij is geen politieke aristocraat geworden omdat hij toevallig burgemeester was . Dat maakt hem zo groot Voor mij was hij gewoon Frank , onze ongelooflijk vriendelijke buurman Hij zocht de media niet op , hij deed rustig zijn werk als schepen Hoe minzaam Beke ook is , hij is trouw aan zijn opvattingen Schepen Karin Temmerman : ' Frank was de man die zich onderscheidde met zijn dossierkennis , zijn diepe stem en zijn mooi Nederlands . Gilbert Temmerman : ' Hij heeft de stadsvernieuwing op gang getrokken die Gent gemaakt heeft tot wat het vandaag is . ' Freya Van den Bossche : ' Hij is de meest bescheiden mens die ik ken . Hij kon zich gewoon niet inbeelden dat iemand op hem zou stemmen '
