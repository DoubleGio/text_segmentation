===WR-P-P-G-0000643473===
Café Het Sportlokaal aan de Brusselsesteenweg is in de volksmond beter gekend als café Kadedder . " Die naam heb ik geërfd van mijn overgrootvader " , legt Jean Kadedder uit . " Mijn voorouders waren Walen en verstonden amper Nederlands . Ze kwamen hier bieten telen en toen mijn overgrootvader hier in het dorp passeerde , zeiden de mensen bonjour kadei tegen hem . Op de duur werd hij kadedder genoemd en zijn zoon werd diene van kadedder genoemd . De naam Kadedder werd zo doorgegeven " , zegt Jean Kadedder . " Het zal moeilijk zijn om het café te sluiten . We gaan het wel missen , maar we moeten toch eens stoppen . Het heeft lang genoeg geduurd . " " De mooiste momenten ? Dat is als ik mijnen trekzak ( accordeon nvdr. ) uit de kast neem en een airke begin te spelen als er ambiance in het café is . Aan ons Oberbayern-feest in Tenerife met onze zilveren bruiloft hou ik ook mooie herinneringen over . " Vroeger waren er in Meise-centrum alleen al 25 volkscafés . Nu zijn we hier nog alleen , naast enkele tavernes . Het wordt voor jongeren moeilijk om een volkscafé te beginnen . De taksen zijn enorm hoog , velen onderschatten ook het werk " , verzekert Kadedder . Ge moogt geen mollenpootjes hebben " , pikt zijn echtgenote Josée in . " In een volkscafé kan je goed je boterham verdienen maar het is keihard werken . Dag en nacht . De laatste maanden ben ik steeds meer vermoeid , daarmee besloten we ermee te stoppen . We gaan nog wat profiteren van het leven en meer op reis gaan . " " Ik hoop dat we een overnemer voor het café te vinden , want ik zou hier graag ook eens voor en niet achter de tapkraan staan " , gaat Kadedder verder .
===WR-P-P-G-0000296504===
IZEGEM Geknakt maar niet gebroken . Veerle Dejaeghere die zondag in Hannuit helemaal leeg gelopen uit de wedstrijd stapte , herrees al daags nadien . Ik ben oververmoeid , wat extra rust en enkele verschuivingen aan mijn programma moeten me opnieuw op de goeie weg zetten , vatte de FLAC-atlete diagnose en medicijn mooi samen . Want ik ga me de eindzege in de CrossCup niet uit handen laten rukken . Ik wil per se een vijfde keer winnen Na Hannuit werd de schade door Veerle Dejaeghere meteen correct ingeschat . Van mijn voorsprong in de CrossCup blijft niet veel meer over . Nathalie Devos nadert tot op één puntje . Ik maak me sterk dat ik in de finale-manche in Dour ( op 19 februari , nvdr ) weer klaar voor de strijd zal zijn De leidster in de CrossCup verslikte zich in Hannuit in de eigen kracht . In het begin van de wedstrijd liep het heel vlot . Toen ik een kleine versnelling plaatste , liep ik zelfs zo van de tegenstand weg . Tot ik plots blokkeerde . De kracht in de benen vloeide gewoon weg . Het ging niet meer . Verder aandringen had geen enkele zin . Na 4,5km stapte ik helemaal leeg uit de wedstrijd . Misschien speelde mijn snelle start me parten terwijl ook het parkoers allesbehalve vlot liep . De hardbevroren betonvlakte was geen probleem maar het lag er vooral verschrikkelijk oneffen bij . Al denk ik dat oververmoeidheid de echte reden is Zo gek is de veronderstelling inderdaad niet want Veerle Dejaeghere kiest voor de moeilijke weg : die van een fulltime werken en topsport . De meeste mensen denken dat je in het onderwijs vooral veel vrijaf hebt . Het is echter ook hard werken . Zeker als je het goed wil doen . Misschien is het normaal dat ik daar nu de tol voor betaal . Wat er nu moet gebeuren ? Wat rusten zou ideaal zijn maar dat is makkelijker gezegd dan gedaan . Op school zijn er examens . Er is straks ouderavond . Terwijl lesgeven simpelweg mijn job is en bijgevolg het allerbelangrijkste . Nu , ik zal de volgende weken keuzes moeten maken . Er blijven me slechts twee weken om de batterijen opnieuw helemaal op te laden . Het PK van volgende zondag schrapte ik sowieso al van mijn programma terwijl nu ook de afspraak van de week nadien in Izegem moet wijken . Ik hoop dat ik dan weer klaar ben voor de strijd . Want het is zo dat ik per se de CrossCup een vijfde keer wil winnen . Nu sta ik samen met Ingrid Delagrange met vier eindzeges bovenaan . In Dour kan ik over twee weken alléén recordhoudster worden 
===WR-P-P-G-0000417990===
De chauffeur van een personenwagen is gistermiddag gewond geraakt toen hij inreed op een vrachtwagen die chocolade vervoerde . Het ongeval gebeurde op het kruispunt van de Verbindingsweg met de Vier Eiken in Wolvertem . De Peugeot 307 , die uit de Vier Eiken kwam , wilde de Verbindingsweg indraaien . De chauffeur had echter de vrachtwagen te laat opgemerkt . De Peugeot reed in op de achterste wielen van de tankwagen . De auto werd om zijn as geslingerd en kwam zwaar beschadigd tot stilstand . De chauffeur werd lichtgewond naar het AZ-VUB in Jette gebracht . ( DLW / VPB . Foto Vigneron )
===WR-P-P-G-0000404742===
Bloedinzameling : Bourgondisch Kruis , Beversesteenweg 470 , 17.30 tot 20 uur . Voordracht : Diavoordracht rond ' Izegem : vroeger en nu ' door Jean-Marie Lermyte , Trefpunt Sint-Pieter , 14 uur , org. Ziekenzorg Emelgem , info : tel. 051/31.17.03 . Creatief : Hobbynamiddag met creatie van eigen werk , Lokaal Dienstencentrum De Kring , Hugo Verriestlaan , 14 uur , org. LDC De Kring , info : tel. 056/50.25.28 . Expo : Tentoonstelling rond ' Fietsen in de tijd van Albrecht Rodenbach ' , Nationaal Wielermuseum , Polenplein 15 , 10 tot 12 en 13.30 tot 17 uur , info : tel. 051/26.87.41 . deze rubriek , stuur ze naar Geert Van Gheluwe , Olympialaan 45 , 8880 Sint-Eloois-Winkel of
