===WR-P-P-G-0000031890===
Tokio - De verkiezingen in Japan zijn voor de zittende premier Koizumi op een tegenvaller uitgelopen . Zijn regeringscoalitie behoudt weliswaar haar meerderheid in het lagerhuis , maar de oppositie heeft flink winst geboekt . Premier Junichiro Koizumi had juist gehoopt zijn mandaat voor economische en politieke hervormingen te versterken . Peilingen geven aan dat Koizumi's LDP ( Liberaal-Democraten ) en haar twee coalitiegenoten waarschijnlijk uitkomen op 275 zetels . Ruim meer dan de helft van de 480 zetels , maar 12 zetels minder dan vóór de verkiezingen . De LDP verliest zelf tien zetels en komt daarmee op 237 zetels . De einduitslag wordt vandaag verwacht . De Democratische Partij boekte grote winst en zou volgens een prognose van 137 naar 177 zetels gaan . Partijleider Naoto Kan toondezich zeer verheugd over het goede resultaat . ' Ik hoop dat dit tot een machtswisseling zal leiden . Maar we moeten wachten tot alle stemmen zijn geteld . ' Koizumi zei erop te vertrouwen dat zijn coalitie een meerderheid van 252 zetels haalt . Maar hij zei te moeten toegeven dat de Democraten ' zich duchtig weren ' en dat de oppositie misschien gelijk heeft en ' dat we naar een tweepartijensysteem toegaan ' . De regeringscoalitie heeft het behoud van haar meerderheid waarschijnlijk mede te danken aan een tegenvallende opkomst . Bij een grote opkomst zou de Democratische Partij waarschijnlijk nog meer winst hebben geboekt , omdat die de meeste zwevende kiezers aantrekt . De opkomst bedroeg 52 procent . Bij de verkiezingen was tevens van belang hoe het publiek zou reageren op Koizumi's besluit om vredesmilitairen naar Irak te sturen . De Democratische Partij heeft Koizumi daar hard op aangevallen . Andere plannen die de uitslag konden beïnvloeden waren wijziging van de grondwet om het leger meer armslag te geven bij terreurbestrijding en maatregelen ter ondersteuning van het pensioenstelsel , een belangrijk item in een snel vergrijzend land als Japan .
===WR-P-P-G-0000269453===
IS het misplaatste arrogantie ? Domheid ? Bewonderenswaardige standvastigheid ? Of gewoon een handige manier om later nog meer geld te kunnen binnenhalen ? De internetgemeenschap is het er niet over eens . Facebook , een van de snelst groeiende community-websites , wil in elk geval liever op eigen kracht groeien dan onderdeel te gaan uitmaken van een groot mediabedrijf . " We zijn niet te koop '' , zei Facebook-bestuurder Peter Thiel afgelopen weekend ( DS 18 december ) nadat bekend was geraakt dat het bedrijf een bod van Yahoo à 1 miljard dollar had afgewezen . " Het plan is om het bedrijf verder uit te bouwen , misschien met een beursnotering . Maar verkopen doen we niet . '' Thiel zelf schat de huidige waarde van Facebook op 8 miljard dollar , evenveel als het televisiestation MTV . Dat snelgroeiende internetbedrijven als Facebook zo'n bod afwijzen , komt niet zo vaak voor . De bekendste voorbeelden van gelijkaardige bedrijven die onlangs in handen van grote groepen zijn terechtgekomen , zijn YouTube ( voor 1,65 miljard dollar aan Google verkocht ) en MySpace ( voor 580 miljoen dollar in handen van NewsCorp gekomen ) . Maar er zijn meer voorbeelden . Yahoo kocht de afgelopen drie maanden Bix ( een soort online talentenjacht ) en Jumpcut ( videosoftware ) . Sony kocht de videosite Grouper Networks . Facebook maakt het mogelijk om online-gemeenschappen te creëren . Scholen , bedrijven of dorpen kunnen er eigen , afgesloten netwerken oprichten waarlangs de leden allerlei informatie kunnen uitwisselen . Momenteel zijn er veertigduizend van dergelijke netwerken actief , met 13 miljoen gebruikers . Er zijn wereldwijd slechts zes sites die meer internetverkeer aantrekken . De site werd op 4 februari 2004 opgericht op de universiteit van Harvard als online hulpmiddel voor studenten . Binnen enkele weken had de helft van de studenten zich ingeschreven . Andere Amerikaanse universiteiten volgden . In september van dit jaar werd Facebook ook toegankelijk voor niet-studenten . De site is niet onomstreden . In september kreeg Zuckerberg veel kritiek toen hij een feature aan de site toevoegde die volgens velen de privacy van deelnemers aantastte en online stalking zou bevorderen ( zie hiernaast ) . Na de kritiek maakte Zuckerberg de feature facultatief . Bedrijven als Google of Yahoo hebben veel geld over voor sites als Facebook , omdat ze gezien worden als een middel om de ongrijpbare groep van jonge internetgebruikers te bereiken . Vooral Yahoo , dat zijn marktpositie de laatste tijd heeft zien afkalven , staat onder zware druk om meer greep te krijgen op de internetgemeenschap . Ook de mogelijkheid om geld te verdienen met dergelijke sites wakkert de belangstelling aan . Uit onderzoek blijkt dat er volgend jaar 865 miljoen dollar zal worden uitgegeven aan netwerk-sites . Dat is een ruime verdubbeling vergeleken met dit jaar . Voor doelgericht adverteren kan een site als Facebook , met duizenden jonge gebruikers , een ideaal medium zijn . Een van de adverteerders op Facebook is Microsoft . Analisten sluiten niet uit dat Facebook op die manier zelfbedruipend kan blijven . Maar voor een beursnotering zou een zeer agressief groeitraject noodzakelijk zijn . De vraag is of dat haalbaar is. (rmg)www.facebook.com
===WR-P-P-G-0000470871===
MENEN Omdat hij al zes jaar werkloos is , maakt een 36-jarige man uit Menen geen aanspraak op de gunst van de werkstraf . Zo'n alternatieve werkstraf lijkt ons volstrekt zinloos , vindt de derde kamer van het hof van beroep . In de zomer van 2004 en het voorjaar van 2005 ging Jean-Luc H. met zijn kompaan op rooftocht in Izegem , Wervik , Menen , Ieper en Vichte . In kantines van voetbalclubs , containerparken , krantenwinkels en scholen maakten ze geld , drankbonnetjes , telefoonkaarten en gsm's buit . Het hof onderschatte het aandeel van Jean-Luc H. in de feiten niet , maar stelde wel dat hij duidelijk spijt had van zijn daden en dat hij bijna nooit het initiatief nam voor de inbraken . Daarom kreeg hij wel een strafvermindering . De twee jaar cel die werd gegeven door de Kortrijkse rechter , werd herleid tot 18 maanden cel . 
===WR-P-P-G-0000039828===
De vraag op de website luidde : Films van internet halen en er Nederlandse ondertitels aan plakken wordt moeilijker , nu er twee sites zijn gesloten die dit mogelijk maakten . Gaat u toch door met downloaden ? Nee , dat deed ik toch al nooit .... 70 % Ja , er zijn zoveel plekken op internet waar je films vandaan kunt halen .... 23 % Ik zou het wel willen , maar mijn computer doet er te lang over 7 % Vandaag : Verbod op bedelen ? Elke dag : www. ad. nl Deze peiling geeft alleen de opinie weer van bezoekers van de AD website .
