===WR-P-P-G-0000485248===
BRUGGE Stijn De Smet heeft wat een heerlijk weekje leek te worden niet in schoonheid kunnen afsluiten . Nadat hij met de beloften tweemaal had gescoord in Sofia , hoopte hij de 3 punten tegen AA Gent te kunnen pakken . Maar het draaide anders uit want de Buffalo's gingen met de volle buit aan de haal . We moeten er geen doekjes rond winden , met Gent heeft gewoon de beste ploeg gewonnen , zegt de belofteninternational . Tijdens de eerste staken wij misschien wel de betere combinaties in mekaar , maar na de rust moesten we in Gent toch wel onze meerdere erkennen . Misschien hadden we tijdens die eerste periode wel een strafschop moeten krijgen . Eerst dacht ik dat het duel met Svetlicic geen elfmeter waard was maar op de beelden is duidelijk te zien dat hij me wel degelijk tegen de grond smakt . Maar goed , zij leggen meer maturiteit aan de dag . En als je op achterstand geraakt weet je dat je het mag schudden . Tegen deze defensie creëer je niet gemakkelijk een opening . Vooral daar zowel Tom De Sutter als ikzelf toch nog met de naweeën van de wedstrijd in Bulgarije kampten . Het was ginds een heel zware wedstrijd en heel fris waren we een verloop van tijd toch niet meer . Als je dan voor offensief geweld moet zorgen kom je een stapje tekort Door deze nieuwe nederlaag schieten we uiteraard niks op in de klassering , knikt De Smet . Maar er is anderzijds geen onherstelbare schade toegebracht . We tellen maar 3 punten meer dan de voorlaatste , maar we hebben anderzijds ook maar vier punten minder dan GBA dat op de vijfde plaats gerangschikt staat Zondag krijgen we op Dender een zware bekerklus af te werken , zegt De Smet . Die mannen zijn niet toevallig de leiders in de tweede klasse en ze hebben nog geen enkele wedstrijd verloren . We zullen dus flink uit de hoek moeten komen indien we ons willen kwalificeren . De jongste twee seizoenen gingen we er telkens na het nemen van strafschoppen uit . Het zou geen slecht idee zijn daar de komende dagen even op te trainen Het staat vast dat ik na de winterstop bij Cercle blijf , besluit De Smet . Ik vind het niet opportuun om na de eerste ronde te verkassen . Wat er op het einde van het seizoen gebeurt daarentegen weet ik niet
===WR-P-P-G-0000593966===
In het Vlaams Centrum voor Amateurkunsten ging gisteren de schoolvoorstelling voor kleuters , Anansi , in première . Niet minder dan 37 kleuterleidsters in spe spelen en dansen mee . De studenten studeren aan de Ehsal en onder begeleiding van hun docenten werkten ze dit project helemaal zelf uit . Het toneelstuk is gebaseerd op een prentenboek met als titel Anansi en de Botjesman . " We hadden onze studenten vorig jaar al bevraagd over het thema waarrond zij graag zouden werken " , zegt Dominique Temmerman die muziek onderwijst . " Ze kozen voor Afrika . Ze wilden graag iets met djembe's doen . Ze kregen dans- en djembelessen van Afrikanen die in België wonen . " Temmerman schreef het stuk voor de studenten uit maar Anansi werd geregisseerd door haar collega Marlies Algoet . In het dagelijkse leven is ze docente Nederlands . " We hebben de musical in twee weken in elkaar gebokst . Dat betekende heel intensief werken . " De studenten krijgen geen punten op deze musical . " We zien het als een oefenmoment . Ze moeten in de eerste plaats leren durven " , zegt Algoet . Leren omgaan met anderstalige kinderen is ook een belangrijke doelstelling . " De studenten moeten beseffen dat ze daar in het Brusselse onderwijs steeds meer mee geconfronteerd zullen worden . Expressie is een belangrijk middel om kinderen die geen Nederlands spreken toch duidelijk te maken wat je bedoelt . " 
