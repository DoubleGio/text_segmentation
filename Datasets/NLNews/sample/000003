===WR-P-P-G-0000326962===
De gemeente wil een heuse volksverhalenroute in Kortemark . Op een 15-tal praatpalen komen zouden bezoekers naar volksverhalen kunnen luisteren . Zo kan je bijvoorbeeld een paal aan een molen plaatsen . Als je dan op de knop duwt , hoor je een typisch volksverhaal over een molenaar , zegt schepen van Cultuur Saskia Vanhove ( SP.A ) . Het idee komt oorspronkelijk uit Langemark-Poelkapelle . Die gemeente kan daarvoor een aantal subsidies bekomen van de Vlaamse gemeenschap . Daarvoor hebben ze naast onze gemeente ook Zonnebeke aangeschreven De verhalen zijn immers niet gemeente-gebonden , maar algemeen . Het is de bedoeling van het erfgoed toegankelijker te maken voor de mensen . We hebben nog geen idee hoeveel praatpalen we precies willen plaatsen . Het is de bedoeling dat ze in 2007 in het straatbeeld verschijnen , zegt de schepen . Oppositieraadslid Toon Vancoillie ( VLD ) vindt dit voorstel van de schepen lachwekkend . Hier heeft toch niemand een boodschap aan , vindt Vancoillie . Ik denk niet dat de inwoners van Kortemark wakker liggen van zo'n praatpalen . Het is een nutteloze investering 
===WR-P-P-G-0000045615===
Is Den Bosch te kloppen ? Speelster Minke Booij moet lachen om de vraag . " Natuurlijk zijn wij te verslaan . '' Maar is dat zo ? Want de Brabante hockeysters wonnen in de competitie overtuigend hun zevende landstitel op rij . En tijdens het Europa Cup-toernooi in Barcelona versloeg de ploeg in de finale het Oekraïnse Kolos Borispol met liefst 8 - 2 . Niemand bij Den Bosch beschouwde het EC-toernooi als een tussendoortje . Ook Minke Booij , die haar vijfde Europese beker won , niet . " Wij willen altijd winnen . Ook al speel ik , als international , later dit jaar nog op de Olympische Spelen en de WK . Dit is het mooiste toernooi , dat je met je club kan winnen . En je hebt dan zeker als international gewoon maar je stinkende best te doen . Dat spreekt voor zich . Want er zijn meiden in ons team die niet naar de Spelen gaan . Voor hen is dit evenement hét toernooi van dit jaar . '' De woorden komen nuchter uit de mond van de 27-jarige Booij . Net als het voor haar vanzelfsprekend is dat ze , naast haar overvolle trainingsschema van gemiddeld vijf keer per week hockeyen , ook de B1-meiden van haar club bijstaat en voorziet van advies . " Maar daar ben ik niet de enige in , hoor . Mijntje Donners en Ageeth Boomgaardt doen dat , Janneke Schopman ook . Als oudere speelster heb je de verantwoordelijkheid om voor je opvolging te zorgen . Zodat , als wij onze carrière beëindigen , Den Bosch niet als hockeybolwerk in elkaar stort . Als dat zou gebeuren , gaat dat me echt aan het hart . Het kan niet zo zijn dat als wij stoppen , Den Bosch niet eens meer de play-offs haalt . '' Dat plichtsbesef was er ook toen Boomgaardt aangaf volgend seizoen te willen stoppen met hockeyen . Op dat moment besloten Booij , Donners en Schopman juist door te gaan . " Op die manier bouwt de ervaren generatie gefaseerd af en krijgen onze opvolgers de tijd om ervaring op te doen '' , aldus Booij . Voor alle niet-Bossche hockeysters is het voorlopig wachten tot het moment dat ook het genoemde trio hun stick definitief opbergt , willen ze een titel pakken . Er moet toch ooit een einde komen aan de overheersing van de Brabantse ploeg . Booij en consorten doen er alles aan om dat moment zo lang mogelijk uit te stellen . " We trainen zó hard . Mensen denken vaak dat die titels ons aan komen waaien . Maar als er bij ons iets niet loopt , oefenen we daar veel op . Als Mijntjes schot niet loopt zoals het moet , gaat ze zelf extra trainen . Ageeth heeft haar corner , waaruit ze veel scoort . Maar ze wil elke dag iets nieuws leren . Het is niet zo dat ze alleen maar haar ballen erin pusht . Toen we net naar de hoofdklasse kwamen , waren we een counterploeg . We speelden die bal naar voren , en Mijntje kon het voorin uitzoeken . Nu kunnen we veel meer spelvarianten spelen . En dat door heel vaak en heel veel te trainen . ''
===WR-P-P-G-0000346733===
VILVOORDE Het verkeer op de Brusselse Ring zat gisteravond muurvast na een ongeval met een tankwagen waaruit een bijtend zuur lekte . Het ongeval gebeurde omstreeks 16 uur , net voor het viaduct van Vilvoorde . Onmiddellijk werd de Ring in beide richtingen afgesloten , alle verkeer werd omgeleid via secundaire wegen . In de wijde omgeving stonden monsterfiles . Omstreeks 18 uur ging de buitenring weer open , maar het duurde tot 23.30 uur voor het wegdek van de binnenring was opgeruimd . ( JVB / VPB ) Repro VTM
