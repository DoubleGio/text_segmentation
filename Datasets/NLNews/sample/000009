===WR-P-P-G-0000561920===
' Jeans ' , tot 30 april in het Modemuseum , Gasthuisstraat , Hasselt . In februari en maart is het museum open van dinsdag tot vrijdag van 10 tot 17 uur en op zaterdag en zondag van 13 tot 17 uur . Vanaf april is het museum elke dag open van 10 tot 17 uur . De toegang bedraagt vijf euro .
===WR-P-P-G-0000651684===
De bestuurder die zondag in de late avond in de Steenweg in Alken twee jonge fietssters van de weg reed en vluchtmisdrijf pleegde , heeft zich gisteren bij politie Borgloon gemeld . Het gaat om een zestiger uit Alken . De zussen Naboue ( 16 ) en Nyale V. ( 15 ) uit Hoeselt raakten bij de aanrijding gewond . Politie Borgloon deed maandag een oproep tot getuigen en autoherstellers . Gistermorgen liepen tips binnen . En de bestuurder van de grijze BMW bood zich bij de politie aan . Hij werd voorgeleid bij de onderzoeksrechter die hem onder voorwaarden liet beschikken . De man moet zich later voor de rechtbank verantwoorden . ( ADH ) Op de H. Fordlaan verloor een vrachtwagenbestuurder gisteren om 7.45 uur de controle over zijn stuur . Het gevaarte kwam in aanrijding met de verhoogde berm , botste tegen een verlichtingspaal en een boompje en kwam aan de overzijde van de rijbaan tegen een boom terecht . De brandweer moest Eric Van Poucke uit Westerlo uit zijn voertuig bevrijden . Hij werd met zware verwondingen overgebracht naar het ziekenhuis in Hasselt . 
===WR-P-P-G-0000120745===
De criminoloog Werdmölder schreef zaterdag in Trouw dat het doodschieten van conrector Hans van Wierden alle kenmerken heeft van een Turkse erezaak . Dat Murat in zijn eer ( gurur = persoonlijke trots ) is aangetast , zal ik niet ontkennen . De manier waarop Werdmölder het beschrijft geeft echter te veel het idee dat dit gedrag bij Turken een normale , welhaast onontkoombare reactie is . Dit is absoluut niet het geval . We moeten onderscheid maken tussen eerwraak en een erezaak . Als een vrouwelijk familielid in haar eer ( namus = kuisheid ) wordt aangetast door een (jonge)man , en deze man wordt gedood , dan spreken we van eerwraak . Van oudsher is eerwraak bij Turken geoorloofd . Tegenwoordig wordt het door veel Turken afgekeurd , maar als het gebeurt , hebben ze er meestal wel begrip voor . De poging tot moord in het roc te Veghel door de 17-jarige Ali was een poging tot eerwraak op de vriend van zijn zusje . Door deze relatie was de eer van de hele familie van Ali aangetast . Bij een erezaak daarentegen wordt iemand zélf dermate aangetast in zijn eer dat hij de veroorzaker van dit eerverlies doodt . ' Caféruzies met dodelijke afloop ' zijn haast altijd te scharen onder de noemer ' erezaak . ' En daarvoor is juist geen begrip bij Turken . Ze vinden zo'n reactie ontzettend dom en onvolwassen . Vaak is het zo ver gekomen doordat de dader zich niet in acht heeft genomen met alcohol en drugs , en daarnaast veel huiselijke en persoonlijke problemen heeft . Een eerwraakpleger heeft deze problematische achtergrond vrijwel nooit . Waar de dader van een eerwraak zijn eer zuivert door zijn daad , herkrijgt de dader van een erezaak zijn eer niet , in tegendeel , hij verliest nog meer eer . Het kan best zijn dat Werdmölder dit ook zo bedoeld heeft , maar uit zijn artikel sprak te veel de culturele vergoelijking . Ook krijg je bijna de indruk dat Hans van Wieren geen antenne had voor omgang met Turkse leerlingen . Werdmölders eindconclusie ' Gegeven zijn persoonlijke en culturele achtergrond kon Murat niet anders dan naar een wapen grijpen ' vind ik persoonlijk te boud om al in dit stadium te kunnen geven . Clementine van Eck is auteur van ' Door bloed gezuiverd . Eerwraak bij Turken in Nederland ' ( Bert Bakker , 2001 ) .
===WR-P-P-G-0000717181===
Inwoners van Beke , de parochie die zich uitstrekt op het grondgebied van Zomergem en Waarschoot , zijn ongerust . Het gerucht als zou het kerkhof verdwijnen , is van de baan . Maar nu blijkt geen plaats meer vrij te zijn voor nieuwe begravingen . " In de zomer hebben we vijf nieuwe grafkelders geplaatst " , verduidelijkt de Waarschootse schepen van begraafplaatsen Dirk David ( CD&V ) . " We kwamen tot de vaststelling dat het kerkhof vol is . Er zijn wel heel wat lege plaatsen zonder grafsteen , maar het bleek dat de doden nog niet ontgraven waren . Er is dus geen plaats meer in volle grond ! " De gemeente besliste hierop om , voor het eerst in 75 jaar de oudste graven weg te halen . " Aan zowat 140 graven hebben we een bordje geplaatst dat de concessie is verlopen . Wordt die niet binnen het jaar vernieuwd , wordt het graf weggehaald . " Zo komt plaats vrij voor begravingen in volle grond . Maar dat kan pas binnen één jaar . De inwoners van Beke zijn er dan ook niet gerust in . Op een infovergadering woensdagavond gingen ze fel tekeer gingen tegen de plannen . " Er zijn nog 10 plaatsen vrij in de grafkelders en enkele in het columbarium , maar wie in volle grond wil begraven worden , moet in Zomergem of Waarschoot begraven worden " , stelt Marleen Pattyn vast . " De Bekenaars zijn bang om te sterven ! Waarom kan men niet meteen beginnen met het opruimen van de lege plaatsen ? " Schepen David had er een pasklaar antwoord voor . " Ontgraven doen we liever in een keer . Als we alles ineens ontgraven , kunnen we meteen ook maatregelen nemen tegen de grondverzakkingen . " De schepen voegde er ook aan toe dat wie absoluut wil begraven worden in Beke , maar wegens plaatsgebrek in Zomergem of Waarschoot terecht komt , kan worden herbegraven in Beke zodra er plaats is . " De gemeente zal de kosten van die herbegraving betalen . " Een ander punt waar de oudere Bekenaars verontwaardigd over waren , is het mogelijk verdwijnen van het graf van pastoor Schoorman . Schoorman , overleden in 1972 , geldt zowat als de oprichter van de parochie . " Hij heeft veel voor de behoeftigen gedaan " , weet Marcel D'have . " Veel kinderen kregen van hem hun schoenen voor hun plechtige communie . " Dirk David ontkent dat dat graf zal verdwijnen . " De concessie is wel verlopen , maar de gemeente kan altijd beslissen dat een graf , wegens uitzonderlijk waarde , kan behouden blijven . "
===WR-P-P-G-0000395319===
Liefst 276 senioren vertrokken vrijdag op de parking van het gemeentehuis in Machelen en het De Cockplein in Diegem voor een daguitstap naar de Ardennen . Met de hulp van de Seniorenraad en het gemeentebestuur kostte de uitstap hen slechts 7,50 euro . Een eerste stop was er in Namen , waar ze een boottocht maakten op de Maas tot in Wépion . Dan gingen ze naar het oude verblijf van prinses Clémentine , de derde dochter van Leopold II in het domein van Ronchinne in Maillen . In het park , met 44 hectaren bos en vijvers , werd er geluncht . Na de middag gingen ze verder naar het wildpark in Han-sur-Lesse . Het bezoek gebeurde met aanhangwagens en de senioren genoten van hun avontuur ! Na het avondmaal keerden ze terug naar Machelen . ( GRL ) Foto Cardinael
